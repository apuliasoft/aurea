Aurea: un registro elettronico aperto
=====================================

[![Build Status](https://travis-ci.org/apuliasoft/aurea.png?branch=master)](https://travis-ci.org/apuliasoft/aurea)
[![Dependencies Status](https://david-dm.org/apuliasoft/aurea.png)](https://david-dm.org/apuliasoft/aurea)

![logo name payoff](https://f.cloud.github.com/assets/666044/1408450/51af2684-3d82-11e3-94cc-97a9a0949c62.png)

#### Prova la [Demo](http://aureaapp.it/)

### Chi Siamo
Il progetto AUREA si propone di creare un servizio orientato al web rivolto a tutti gli istituti scolastici della Puglia, che possa permettere l’adeguamento della amministrazione scolastica al decreto legge 6 luglio 2012 n. 95 - “Spending Review” art 7, che obbliga all’utilizzo del **registro elettronico** a partire dall’anno scolastico 2012-2013.

Un primo obiettivo concreto consiste nella realizzazione di una piattaforma web creata usando tecnologie **Open Source** che permette la gestione dei registri elettronici in maniera semplice, sicura e libera da costi di licenza.

Tuttavia il proposito predominante è quello di sviluppare tale piattaforma seguendo i principi dell’Open Source; infatti il nostro intento è quello di permettere, e ancor meglio di incoraggiare lo studio e quindi la modifica del software realizzato al fine di ottenere un prodotto arricchito e migliorato dell’esperienza di diversi sviluppatori. A tal scopo lo sviluppo della piattaforma sarà pubblicamente verificabile grazie all’utilizzo di uno strumento di Social Project Lifecycle Management come GitHub, in modo tale da avere una vetrina internazionale e uno strumento molto potente che possa favorire la nascita e la crescita di una **comunità** folta e operosa.

Un altro obiettivo fondamentale è quello di colmare il Digital Divide attraverso l’**abbattimento dei costi**. Da un’indagine preliminare, infatti, il costo di licenza e di manutenzione del software risulta essere il problema principale di molti istituti scolastici che non sono ancora passati alla digitalizzazione dell’amministrazione interna, in particolare quegli istituti che hanno a loro disposizione pochi fondi da investire in aggiornamenti tecnologici come le scuole del primo ciclo.

Come anticipato precedentemente, un ulteriore obiettivo è quello di creare una comunità attorno al software AUREA. Questo obiettivo sarà incentivato dall’applicazione di best practices durante la fase di sviluppo, al fine di creare un sistema altamente estendibile e che possa risultare di interesse per altre realtà che lavorano nel ramo ICT.

Inoltre con lo sviluppo del progetto AUREA si vuole permettere alle istituzioni scolastiche di non rimanere vincolate ad una sola azienda fornitrice del servizio di registri elettronici, infatti con l’utilizzo di software di stampo proprietario si è costretti, in caso non si sia soddisfatti del servizio, a cambiare non solo l’azienda di riferimento, ma anche il software stesso. Ciò implica ulteriori spese per gli istituti e va a discapito della sostenibilità tecnologica. AUREA si pone quindi di superare questo gap favorendo il **libero mercato** grazie all’utilizzo del modello di business Open Source che permette agli istituti scolastici di non rimanere vincolati ad una sola azienda ICT, in quanto la natura Open Source del progetto permette a qualsiasi azienda ICT che ha accuratamente studiato il sistema di poter offrire assistenza.

In questo modo si intende creare un ecosistema nel quale gli istituti scolastici colmino il gap tecnologico riducendo al massimo i costi di aggiornamento e le aziende ICT abbandonano il regime fortemente concorrenziale che impedisce lo sviluppo di soluzioni forti e affidabili in favore di un regime di **cooperazione costruttiva**.

------------------------------------------------------------------------------------------------------------------------

Vincitore del concorso Principi Attivi 2012 - Giovani Idee per una Puglia Migliore
![Vincitore](https://f.cloud.github.com/assets/666044/1655619/ca6e4662-5b65-11e3-93e4-5897704f45db.jpg)
